:imagesdir: ../img/zjawiska-falowe/akustyka
:toc:

= Akustyka

Akustyka jest to nauka o powstawaniu dźwięków i ich rozchodzeniu się w ośrodkach materialnych, zwykle w powietrzu.
W szerokim znaczeniu tego pojęcia dźwiękiem nazywamy wszystkie fale sprężyste, oddziałujące na nasze organy słuchu, zawarte
w przedziale częstotliwości od 16 do 20000Hz. Dźwięk jest falą podłużną, kulistą.

== Fale dźwiękowe

[quote]
Infradźwiękami nazywamy fale o częstotliwościach mniejszych niż 16Hz.

[quote]
Ultradźwiękami nazywamy fale o częstotliwościach większych niż 20000Hz.

Źródłami fal dźwiękowych mogą być pobudzone do drgań ciała stałe, np. struny skrzypiec, ludzkie struny głosowe, bęben
lub membrana głośnika; drgające ciecze, np. fale morskie; drgające słupy powietrza, np. w piszczałkach organów lub
instrumentach dętych.

Mechanizm rozchodzenia się fali dźwiękowej w powietrzu przedstawia schematycznie rysunek poniżej:

image::r01.gif[]

Drgania membrany zamykającej długą rurę powodują na przemian zagęszczanie i rozrzedzanie warstw zawartego w niej powietrza,
nadając jego cząsteczkom ruch oscylacyjny do przodu i do tyłu. Podobnie jak w powietrzu fale dźwiękowe mogą się rozchodzić
również w cieczach i ciałach stałych, lecz nie rozchodzą się w próżni. Można to łatwo sprawdzić umieszczając pod kloszem
pompy próżniowej dzwonek elektryczny. W miarę rozrzedzania powietrza dźwięk dzwonka słabnie, aż wreszcie zupełnie zanika,
mimo że dzwonek w dalszym ciągu działa.

Prędkość rozchodzenia się fali dźwiękowej jest zależna od gęstości i własności sprężystych ośrodka, na przykład od ciśnienia
i temperatury powietrza. W przypadku, gdy powietrze porusza się, fale dźwiękowe są unoszone wraz z nim i prędkość ich zależy
dodatkowo od kierunku i prędkości tego ruchu.

Prędkość rozchodzenia się fali dźwiękowej w powietrzu nieruchomym w warunkach normalnych wynosi 332 m/s, w wodzie 1450 m/s,
w stali 4900 m/s, a w szkle 5600 m/s.

W przypadku, gdy źródło fal porusza się z prędkością przekraczającą prędkość rozchodzenia się fali dźwiękowej, powstaje
tzw. *fala uderzeniowa*.
Stosunek prędkości przekraczającej prędkość dźwięku do prędkości dźwięku nazywamy *liczbą Macha*; wyraża ona, ile razy
prędkość ciała (pocisku, samolotu, rakiety, itp.) jest większa od prędkości fali dźwiękowej w powietrzu.

== Cechy dźwięku
Ucho ludzkie posiada wrażliwość, umożliwiającą rozróżnienie następujących cech dźwięku: wysokości, barwy i natężenia.

Fizyczną miarą wysokości dźwięku jest częstotliwość fali dźwiękowej, przy czym dźwięk jest tym wyższy, im wyższa jest
częstotliwość.

image::r02.gif[]

Do dokładnych pomiarów wysokości dźwięku służy analizator dźwięków, złożony z mikrofonu oraz lampy oscyloskopowej
przekształcający odbieraną falę dźwiękową w wykres drgań.

Dźwięki o jednakowej wysokości wydawane przez różne źródła wywołują odmienne wrażenia słuchowe. Różnice te spowodowane
są charakterystycznym dla danego źródła dźwięku nakładaniem się na podstawowe drgania harmoniczne drgań harmonicznych
o większych częstotliwościach i określone są mianem *barwy dźwięku*. Dźwięki o jednakowej wysokości, lecz różnej barwie
różnią się kształtem krzywej drgań.

image::r03.gif[]

Dźwięki wytwarzane przez źródła drgające ruchem harmonicznym, których wykres drgań ma kształt sinusoidy, nazywają się
*tonami*.

Miarą intensywności dźwięku jest jego *natężenie*.

[quote]
Natężeniem dźwięku nazywamy stosunek energii docierającej w jednostce czasu do danej powierzchnio, czyli mocy, do pola
tej powierzchni.

image::w01.gif[]

I - natężenie fali

P - moc fali

s - pole powierzchni

Badania wykazały, że natężenie dźwięku (o stałej częstotliwości) jest proporcjonalne do kwadratu amplitudy, dlatego dźwięki
słabe różnią się od silnych przede wszystkim mniejszą amplitudą fali.

image::r04.gif[]

Miarą czułości ucha ludzkiego jest próg słyszalności, czyli najmniejsze, wyczuwalne natężenie dźwięku, przy czym największa
czułość odpowiada drganiom o częstotliwości od 1000 do 3000Hz.

image:w02.gif[] - próg słyszalności

image::w03.gif[]

Dźwięki o bardzo dużym natężeniu wywołują w uchu wrażenie ucisku, a nawet bólu, przy czym maksymalne natężenie dźwięku,
po przekroczeniu którego powstają te wrażenia, nosi nazwę progu bólu.

image:w04.gif[] - próg bólu

image::w05.gif[]

Ponieważ czułość ucha ludzkiego zmienia się w zależności od natężenia słyszanych dźwięków, dla lepszej oceny subiektywnych
wrażeń słuchowych wprowadzono w akustyce pojęcie *głośności*. Miarą głośności image:w06.gif[]
jest logarytm dziesiętnych stosunku natężenia I badanego dźwięku do natężenia dźwięku, odpowiadającego progowi słyszalności.

image::w07.gif[]

Jednostką głośności jest bel.

== Źródła fal dźwiękowych
Źródłem dźwięku może być ciało wykonujące drgania. Ucho ludzkie odbiera wrażenia dźwięku słyszalnego, gdy częstotliwość
drgań źródła zawarta jest w przedziale od 16Hz do 20 000Hz.

=== Drgania strun

image::r05.gif[]

Jeżeli napiętą strunę zamocowaną na obydwu końcach pobudzimy do drgań, to wskutek odbicia się od drugiego zamocowanego
końca powstanie fala stojąca, której węzły odpowiadają punktom zamocowania struny. Drgania struny wytwarzają w otaczającym
ją powietrzu falę dźwiękową o określonej długości, równej podwojonej długości struny, a tym samym o określonej częstotliwości,
zwanej częstotliwością podstawową. W drgającej strunie mogą być również wytworzone fale stojące o innych częstotliwościach,
przy czym musi być spełniony warunek, aby ich węzły znajdowały się w punktach zamocowania struny.

Pobudzona do drgań struna drga nie tylko z częstotliwością podstawową, lecz również z wieloma wyższymi częstotliwościami
składowymi o różnych amplitudach. Drgania te nakładając się tworzą dźwięk o charakterystycznej barwie, zależnej od liczby
i amplitud fal o częstotliwościach składowych.

=== Drgania pręta
* zamocowanego w jednym końcu
+
image::r06.gif[]
+
Słupy powietrza znajdujące się w rurach lub w pudłach, można pobudzić do drgań. Są to drgania złożone podobne do drgań
strun czy prętów. W słupie zamkniętym dwustronnie na końcach słupa występują węzły fali stojącej. Jak w każdym innym przypadku,
ucho odbiera częstotliwość tonu podstawowego, zaś wyższe harmoniczne wpływają na barwę dźwięku.

* zamocowanego w środku
+
image::r07.gif[]
+
Pręt zamocowany w środku, to jakby dwa pręty zamocowane na jednym końcu. Drgania takiego pręta złożone są z tonu podstawowego
i wyższych harmonicznych. Na zamocowanym końcu każdego drgania składowego jest węzeł, a na wolnym końcu strzałka.

=== Drgania słupa powietrza
* zamkniętego dwustronnie
+
image::r08.gif[]
+
Pobudzenie pręta zamocowanego w jednym końcu powoduje powstanie fali stojącej, przy czym zamocowanego punkcie zamocowania
pręta powstaje węzeł fali, zaś na jego końcu strzałka, a więc długość pręta odpowiada jednej czwartej części długości fali.
W pręcie tym mogą być wzbudzone również fale stojące o mniejszej długości, przy czym musi być spełniony warunek, aby długość
pręta odpowiadała ściśle nieparzystej liczbie ćwiartek fali.
+
Przykładem źródła dźwięku w postaci pręta jest kamerton. Używa się go np. do strojenia instrumentów muzycznych.

* zamkniętego jednostronnie
+
image::r09.gif[]
+
Na zamkniętym końcu słupa występuje węzeł, a na końcu otwartym strzałka fali stojącej. Przykładem wykorzystania drgań słupów
powietrza jako źródła dźwięku są piszczałki.

Źródłami dźwięku są także cienkie płyty o różnych kształtach zwane membranami. W membranie pobudzonej do drgań w wyniku
nakładania się fali pierwotnej i fali odbitej od jej obrzeży powstają fale stojące, przy czym węzłami są linie, wzdłuż
których membrana jest zamocowana. Oprócz drgań o częstotliwości podstawowej mogą wystąpić w membranie drgania o wielu
innych częstotliwościach niebędących całkowitymi wielokrotnościami częstotliwości podstawowej. Dzięki temu, że membrany
mogą odtwarzać drgania o różnych częstotliwościach stanowią one podstawowy element głośników, mikrofonów, słuchawek
i innych przyrządów akustycznych.

== Odbijanie i pochłanianie fal dźwiękowych. Dudnienia
Fala dźwiękowa napotykając na swej drodze przeszkodę częściowo odbija się od niej, a częściowo przenika do drugiego ośrodka.
Odbita fala dźwiękowa wraca do ucha obserwatora powodując powtórzenie wrażenia słuchowego, zwane *echem*. Niekiedy
fale dźwiękowe odbijają się od kilku przeszkód, leżących w różnej odległości od obserwatora, który słyszy wówczas kilkakrotne
echo. Jeżeli przeszkody znajdują się w niezbyt dużej od niego odległości, to fala odbita interferuje z falą pierwotną
i powodując przedłużenie czasu trwania odbieranych wrażeń słuchowych zmniejsza ich wyrazistość. Zjawisko to występuje
przede wszystkim w pomieszczeniach zamkniętych i jest zależne od ich wielkości i kształtu oraz od zdolności odbijającej
znajdujących się w nich przedmiotów. Właściwy dobór tych czynników jest przedmiotem badań nauki zwanej *akustyką
architektoniczną*.

image::r10.gif[]

W wyniku nakładania się dwóch fal dźwiękowych o zbliżonych, lecz niejednakowych częstotliwościach występuje charakterystyczne
zjawisko zwane dudnieniem, które polega na okresowym osłabianiu i wzmacnianiu natężenia dźwięków. Przyczyną tego zjawiska
jest okresowy wzrost i spadek amplitudy fali wypadkowej, spowodowany nakładaniem się wychyleń interferujących fal.

image::r11.gif[]

Częstotliwość dudnień, czyli częstotliwość występowania kolejnych wzmocnień i osłabień natężenia dźwięku, jest równa różnicy
częstotliwości nakładających się fal.

image::w08.gif[]

image:w09.gif[] - częstotliwość dudnień

== Zjawisko Dopplera
Stojąc obok toru kolejowego i wsłuchując się w gwizd nadjeżdżającej lokomotywy, słyszymy wyraźnie spadek wysokości dźwięku,
w chwili gdy przejeżdża ona obok nas. Gwizd oddalającej się lokomotywy jest niższy niż w czasie jej zbliżania się. Takie
zjawisko nazywamy zjawiskiem Dopplera.

Zjawisko Dopplera polega na tym, że jeśli źródło dźwięku porusza się względem obserwatora, to słyszy on dźwięk inny niż
w rzeczywistości. Gdy źródło zbliża się, to obserwator rejestruje dźwięk wyższy od rzeczywistego; gdy się oddala, to
rejestruje dźwięk niższy.

Częstotliwość rejestrowana przez obserwatora jest taka sama jak częstotliwość wysyłana przez źródło.

Rozważmy sytuację, gdy źródło porusza się z prędkością u.

image::r12.gif[]

image:w10.gif[] - początkowe położenie źródła

image:w11.gif[] - obserwator

Z rysunku wynika, że:

image::w12.gif[]

image:w13.gif[] - droga przebyta przez źródło w ciągu okresu

czyli: image:w14.gif[]

Zamiast długości fali możemy wstawić iloraz prędkości i częstotliwości fali:

image::w15.gif[]

V - prędkość dźwięku

image:w16.gif[] - częstotliwość, jaką odbiera obserwator, gdy źródło zbliża się z prędkością u (u musi być
mniejsze od prędkości dźwięku, aby wzór miał sens)

Analogicznie można wyprowadzić wzór na częstotliwość, jaką obserwator odbiera, gdy źródło oddala się z prędkością u.

image::w17.gif[]

Wzory na częstotliwość, jaką odbiera obserwator, gdy obserwator porusza się z prędkością W:

image:w18.gif[] - obserwator się zbliża

image:w19.gif[] - obserwator się oddala

Wzory na częstotliwość, jaką odbiera obserwator, gdy obserwator porusza się z prędkością W i źródło porusza się z prędkością u:

image:w20.gif[] - źródło i obserwator zbliżają się do siebie

image:w21.gif[] - źródło i obserwator oddalają się od siebie

== Wyznaczanie prędkości dźwięku
Prędkość dźwięku w powietrzu wynosi około 330 m/s. Dokładniejsze jej określenie nie jest celowe, ponieważ prędkość dźwięku
zależy od temperatury gazu i średniej masy cząsteczkowej gazu. Zmiany temperatury i wilgotności powietrza mogą więc powodować
różnice prędkości dźwięku. Zmiany te nie przekraczają zwykle kilkunastu  metrów na sekundę. Są jednak wystarczające na to,
by na granicy warstw powietrza o różnej temperaturze i wilgotności mogły występować dość silne odbicia fal dźwiękowych.
Odbicia dźwięku od chmur są na przykład przyczyną grzmotu - pogłosu towarzyszącego wyładowaniom atmosferycznym.

Proste laboratoryjne metody wyznaczania prędkości dźwięku w gazach i ciałach stałych oparte są na pomiarach długości
i częstotliwości fal stojących, powstających w słupach gazu i prętach.

=== Metoda Quinckego - wyznaczanie prędkości dźwięku przy pomocy naczyń Quinckego

==== I etap

image::r13.gif[]

Naczynia Quinckego napełniamy wodą. Kamerton umieszczamy tuż nad krawędzią cienkiej rury i pobudzamy go do drgań. W tym
samym czasie, gdy przystawiamy kamerton do dłuższej rury, gwałtownie opuszczamy grubsze naczynie w dół. Następują wówczas
zmiany poziomu wody w naczyniach, tzn. w naczyniu wyższym poziom wody opada, a w grubszym wzrasta.

Po kilku sekundach na pewnym poziomie wody w dłuższej rurze można usłyszeć zwiększenie natężenia dźwięku. Wtedy następuje
rezonans.

W momencie, gdy nastąpi rezonans, należy zaznaczyć wysokość słupa powietrza, przy której on nastąpił.

==== II etap

image::r14.gif[]

Drugi etap przebiega podobnie do pierwszego. Opuszczamy gwałtownie szerokie naczynie, ale jeszcze niżej niż w pierwszym
przypadku. Gdy nastąpi ponowny wzrost natężenia dźwięku, czyli drugi rezonans, zaznaczamy wysokość słupa powietrza, przy
której ów rezonans nastąpił.

==== III etap - zestawienie wyników

Korzystając z rysunków odczytujemy, że:

image::w22.gif[]

Do wzoru na prędkość fali podstawiamy powyższą równość i uzyskujemy prędkość dźwięku:

image::w23.gif[]

=== Metoda Kundta - wyznaczanie prędkości dźwięku przy pomocy rury Kundta

Rura Kundta jest to szklana rura o długości około jednego metra.

image::r15.gif[]

Z jednej strony wkładamy do rury pręt z materiału, w którym chcemy wyznaczyć prędkość dźwięku. Pręt umocowany jest dokładnie
w środku swojej długości. Z drugiej strony zatykamy rurę tłoczkiem.

Pocieramy pręt szmatką zwilżoną denaturatem, aby wytworzyć w nim falę dźwiękową. W pręcie powstaje fala stojąca.

image::r16.gif[]

image::w24.gif[]

l - długość rury

image:w25.gif[] - długość fali stojącą w pręcie

Fala dźwiękowa przechodzi z pręta do powietrza zawartego w rurze i w rurze jest również falą stojącą. Następuje rezonans, więc:

image::w26.gif[]

image:w27.gif[] - częstotliwość fali stojącej w powietrzu w rurze

image:w28.gif[] - prędkość fali stojącej w powietrzu w rurze

image:w29.gif[] - prędkość fali stojącej w pręcie (szukana prędkość dźwięku w tym pręcie)

Aby zaobserwować gdzie w rurze są węzły i strzałki wsypujemy zmielony korek. Następnie odczytujemy odległość od węzła do
węzła (lub od strzałki do strzałki).

d - odległość od węzła do węzła (lub od strzałki do strzałki).

image::w30.gif[]

Podstawiamy za długości fal wyżej otrzymane wzory do wzoru na prędkość dźwięku:

image::w31.gif[]

== Rezonans akustyczny
Rozchodząca się w powietrzu fala dźwiękowa trafiając na powierzchnię jakiegoś ciała i wywierając na nią wskutek drgań
cząsteczek powietrza okresowo zmienne ciśnienie wprawia to ciało w ruch drgający. W przypadku, gdy częstotliwość drgań
wymuszonych jest równa częstotliwości drgań własnych ciała, natężenie drgań wzbudzonych znacznie wzrasta. Zjawisko to
nazywamy *rezonansem akustycznym*.

Ustawmy obok siebie dwa jednakowe kamertony. Uderzamy w kamerton A i słyszymy wydawany przez niego dźwięk. Po stłumieniu
drgań kamertonu A, słaby dźwięk jest dalej słyszalny - wydaje go kamerton B. Oba kamertony mają taką samą częstotliwość
drgań własnych, co jest warunkiem rezonansu.

image::r17.gif[]

Zjawisko rezonansu zostało wykorzystane w budowie niektórych instrumentów muzycznych. Pudło skrzypiec stanowi na przykład
rezonator, który dzięki odpowiednim kształtom drga wraz z zawartym w nim powietrzem przy wszystkich niemal częstotliwościach,
wzmacniając drgania strun i stając się właściwym źródłem dźwięku.
